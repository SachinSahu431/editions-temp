---
title: AAGE BADHNA HAI !!!
category: Poetry
date: 2024-03-23T04:38:44.220Z
desc: This uplifting poem encourages you to keep going, no matter how tough life
  gets. It is a reminder that even in hard times, there is strength within you
  to overcome and find your way forward.
thumbnail: images/ch.jpg
authors: Vipin Kumar Sharma
starred: false
abio: none
---
<!--StartFragment-->

आगे बढ़ना है,

‘कठिनाइयों’ को पीछे छोड़ के, ‘सच्चाई’ का दामन पकड़ के,

आगे बढ़ना है| 

कुछ ‘कांटे’ आएंगे राहों में, उनको भी सहना पड़ेगा,

‘अँधेरे’ में ‘लौ’ जला के, ‘उजाले’ में बहना पड़ेगा,

हर मौसम से बस यही कहना है,

आगे बढ़ना है| 



कुछ नये ‘रिश्तें’ बनेंगे, कुछ पुराने पीछे छूटेंगे,

कुछ ‘खुशियों’ की यादें देंगे, कुछ ‘गमों’ का सैलाब लाएंगे,

इस 'कुछ' को ही, 'सब-कुछ' समझकर,

आगे बढ़ना है| 



“सुख और दुःख”, एक ‘सिक्के’  के दो पहलू

जैसे “धूप और छाया”, एक के बाद दूजा आया,

दोनों  को अपना कर साथ चलना है,

आगे बढ़ना है|



कभी ‘दिल’ टूटेगा, ‘निराश’ भी होगा,

सब कुछ छोड़ने का सोच के, ‘उदास’ भी होगा,

‘हार’ के बाद ही ‘जीत’ है, ऐसा सोच के लड़ना है,

आगे बढ़ना है|



एक “माँ” है, जिसकी ‘आँखों’ में सपने हैं,

एक “बाप” है, उसके लिए ‘गम’ भी अपने है,

“भाई-बहन” और “दोस्तों” की आशाओं पर,

‘खरा’ उतरना है,

आगे बढ़ना है|

<!--EndFragment-->